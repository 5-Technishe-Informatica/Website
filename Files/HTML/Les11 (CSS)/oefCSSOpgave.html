<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="/Les11/Styles/styles2.css">
</head>

<body>
    <h1>‘Belgen zijn niet goed geïnformeerd over 5G’</h1>
    Bron: <a
            href="https://business.techpulse.be/nieuws/267377/belgen-zijn-niet-goed-geinformeerd-over-5g/">Techpulse</a>
</body>

<p><strong>Dat is één van de conclusies van een survey bij Belgische consumenten uitgevoerd door Ericsson. Toch willen
        vooral jongeren de technologie wel snel kunnen gebruiken.</strong></p>
<p>
    Het telecombedrijf Ericsson heeft de resultaten van zijn jaarlijkse ConsumerLab-survey bekend gemaakt. Dit jaar lag
    de focus volledig op de uitrol van 5G in België, die hoog op de politieke agenda van de nieuwe federale regering
    staat. Duizend Belgische smartphonegebruikers tussen 16 en 69 jaar werden gepeild naar hun attitudes ten aanzien van
    de nieuwe netwerktechnologie. Ericsson meent dat de steekproef representatief is voor 5,6 miljoen Belgen.
</p>
<p>
    Eén van de belangrijkste bevindingen die uit de studie voortkwam, is dat veel Belgen moeilijkheden hebben om
    kwaliteitsvolle informatie over 5G te vinden. 7 op 10 Belgen gaven aan dat zij beter geïnformeerd willen worden over
    de voordelen van 5G. De beperkte toegang tot informatie maakt ook dat 6 op de 10 respondenten geen onderscheid
    kunnen maken tussen correcte en valse informatie, die lustig op het internet circuleert.
</p>

<h2>
    Fake news op sociale media
</h2>
<p>
    Als belangrijkste informatiebronnen gelden technologie-experts en telecomoperatoren, gevolgd door
    gezondheidsexperts. Amper 14 procent gaf aan dat ze de informatie van journalisten vertrouwen. Daarentegen zou wel
    de helft van de respondenten hun houding ten aanzien van 5G gevormd hebben op basis van informatie die ze op sociale
    media en YouTube vonden. Rémi De Montgolfier, algemeen directeur van Ericsson in België, vindt dat een gevaarlijke
    evolutie. Het is net op sociale media dat veel valse informatie over 5G circuleert, zoals claims dat 5G een gevaar
    vormt voor het milieu en de gezondheid. Wilde theorieën zeggen zelfs dat 5G het coronavirus veroorzaakt heeft,
    terwijl tot op heden geen wetenschappelijk bewijs bestaat dat 5G schadelijker zou zijn dan 4G.
</p>
<blockquote> <p> “Van het coronavirus tot gezondheidsproblemen of het milieu, al deze problemen zouden de schuld zijn van 5G.
    Deze mythes zijn ongegrond en hebben – mede door de massale verspreiding op sociale media – 5G overschaduwd en de
    voordelen voor consumenten en de industrie onderbelicht gelaten. Vandaag, aan de vooravond van de uitrol, zien we
    dat de Belgische consumenten heel weinig weten over de mogelijkheden en voordelen van 5G.”</p>
    <p><cite>Rémi De Montgolfier, algemeen directeur Ericsson België en Luxemburg</cite></p>
</blockquote>

<h2>Populair bij jongeren</h2>
<p>
    De slechte informatie ten spijt, lijkt de Belgische consument wel klaar te zijn voor 5G. Vooral jongeren zouden de
    technologie willen gebruiken zodra die beschikbaar is. Het zijn ook vooral jongeren die nu al bereid zijn een
    meerprijs te betalen voor een premium 5G-smartphone of voor een duurder mobiel abonnement dat hen toegang geeft tot
    5G.
</p>

<blockquote> <p>   “Door de huidige gezondheidscrisis en de lockdown maken consumenten meer en meer gebruik van digitale
    diensten. De uitrol van 5G zal het digitale aanbod voor Belgen alleen maar uitbreiden. Vooral op vlak van
    competitiviteit en werk, maar ook in andere sectoren zoals het onderwijs en entertainment, creëert 5G veel
    bijkomende opportuniteiten.”</p>
    <p><cite>Jasmeet Sethi, directeur Ericsson ConsumerLab
    </cite></p>
</blockquote>


</html>