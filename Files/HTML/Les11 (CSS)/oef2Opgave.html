<!DOCTYPE html>
<html lang="nl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="/Files/HTML/Les11 (CSS)/Styles/styles2.css">
</head>
<body>
    <h1>Schrijf zelf een tekst met deze ‘gevaarlijke’ AI-toepassing</h1>
    <p><strong>De tool kan op basis van slechts enkele woorden een verhaal voor je schrijven. Ondanks de vrees dat het zou ingezet worden om fake news te verspreiden, kan iedereen het sinds vandaag gebruiken.</strong></p>
    <p>Het onderzoekslab Open AI kondigde in februari al aan een nieuwe AI-toepassing ontwikkeld te hebben die op basis van beperkte input die je het geeft een tekst kan produceren. Open AI is een non-profit onderzoeksinstelling die zich specialiseert in het ontwikkelen van AI-toepassingen die zeer toegankelijk zijn. Hun nobele doelstelling is om de hele mensheid van de voordelen van vriendelijke AI te kunnen doen profiteren. Één van de oprichters van Open AI is trouwens een oude bekende van ons: niemand minder dan Elon Musk.</p>
    <h2>Fake news</h2>
    <p>Maar tussen de aankondiging en de feitelijke lancering van GPT-2, het beestje moet een naam krijgen, lag een weg met obstakels. Het instituut zelf durfde het in februari nog niet aan het programma in zijn geheel te lanceren. Er ontstond namelijk een vrees dat het zou misbruikt worden, aangezien het programma de functionaliteit heeft verzonnen teksten te schrijven. De onderzoekers wilden uiteraard verspreiders van fake news geen munitie geven. Een gek geef je ook geen geladen pistool. Daarom werd GPT-2 in fasen uitgerold, zodat eerst het gebruik kon bestudeerd worden.</p>
    <p>Volgens Open Air is er tot op heden nog geen bewijs dat het programma voor kwade doeleinden misbruikt werd.&nbsp;Dat verklaren ze in deze <a href="https://www.theverge.com/2019/11/7/20953040/openai-text-generation-ai-gpt-2-full-model-release-1-5b-parameters">blogpost</a>. Daarom kunnen we vanaf nu het programma in zijn volledige glorie gebruiken.</p>

    <h2>Probeer het eens zelf</h2>
    <p>Het programma is uitgerust met AI die in staat is uit een minimale input van enkele woorden zelf een (al bij al) coherente tekst te puren. De AI werd volgens de onderzoekers getraind door het geheugen vol te proppen met meer dan 8 miljoen tekstdocumenten. Door te reageren op korte woorden en zinnen die gebruikers aandroegen, werd het systeem steeds beter in het creëren van een logische tekst. Het programma kan nu een volledig artikel of gedicht schrijven op basis van een trefwoord dat je het opdraagt.</p>
    <p>Het leuke aan het programma is dat je het gewoon zelf eens kan proberen. Op de website<a href="https://talktotransformer.com/"> talktotransformers.com</a> vind je een webversie van GPT-2. Daarop kan je naar hartenlust experimenteren met de bot. Je zal snel merken dat de technologie tot best wel straffe dingen in staat is. Op vlak van spelling en grammatica maakt het voor korte teksten nauwelijks tot geen fouten. Het programma getuig toch van enige kennis. Kruip zelf eens in onze huid en schrijf een ‘artikel’ over Facebook of Google.</p>
    <p>Maar je zal even snel vaststellen dat het ook nog heel veel beperkingen heeft. Met echt lange verhalen heeft het systeem nog heel wat moeite. Dan begint het soms rare zinnen te vormen, of slaagt het er niet altijd evengoed in om namen consistent te gebruiken. Het durft ook wel eens midden in een tekst plots van het onderwerp af te wijken. En dat is misschien maar goed ook. Mede door die beperkingen zal je het snel kunnen opmerken moest iemand een vals nieuwsbericht geschreven door de bot willen verspreiden. Een menselijke controle zal nog steeds noodzakelijk blijven.</p>

</body>
</html>