<!DOCTYPE html>
<html lang="nl">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>De nieuwe vivaldi coalitie</title>
</head>

<body>
    <h1 id="top"> De Vlaamse leden van de nieuwe Vivaldi regering</h1>
    <br>
    <a href="https://www.vrt.be/vrtnws/nl/2020/09/30/bevoegdheden-regering-de-croo/">VRT Nieuws</a>
    <p>Wie wordt er allemaal minister in de regering-De Croo? De eerste namen sijpelen stilaan door. Van een
        opmerkelijke comeback van SP.A'er en politiek zwaargewicht Frank Vandenbroucke, over een nieuwe rol voor
        (ex-)premier Sophie Wilmès tot een wit konijn als minister van Binnenlandse Zaken. Ontdek wie er allemaal in de
        regering-De Croo zit, via ons overzicht eronder. </p>
    <ul>
        <li>Open VLD
            <ul>
                <li><a href="#Alexander">Premier Alexander De Croo (open VLD)</a></li>
                <li><a href="#Vincent">Vicepremier en minister van Justitie Vincent Van Quickenborne (Open VLD)</a></li>
                <li><a href="#Eva">Staatsecretaris voor Begroting en Consumentenzaken (Open VLD)</a></li>
            </ul>
        </li>
        <li>CD&V
            <ul>
                <li><a href="#Annelies">Minister van Binnenlandse zaken Annelies Verlinden (CD&V)</a></li>
                <li><a href="#Vincent2"> Vicepremier en minister van Financiën: Vincent Van Peteghem (CD&V)</a></li>
                <li><a href="#Sammy">Staatssecretaris voor Asiel en Migratie: Sammy Mahdi (CD&V)</a></li>
            </ul>
        </li>
        <li>SP.A
            <ul>
                <li><a href="#Frank">Vicepremier en minister van Volksgezondheid en Sociale Zaken: Frank Vandenbroucke (SP.A)</a></li>
                <li><a href="#Meryam">Minister van Ontwikkelingssamenwerking en Grootstedelijk beleid: Meryame Kitir (SP.A)</a></li>
            </ul>
        </li>
        <li>Groen
            <ul>
                <li><a href="#Petra">Vicepremier en minister van Ambtenarenzaken en Overheidsbedrijven: Petra De Sutter
                    (Groen)</a></li>
                <li><a href="#Tinne">Minister van Energie: Tinne Van der Straeten (Groen)</a></li>
            </ul>
        </li>
    </ul>
    <h2 id="Alexander">Premier: Alexander De Croo (Open VLD) <a href="#Top">Top</a></h2>
    <p><b>Alexander De Croo</b> wordt de nieuwe <b>premier</b> van ons land. De 44-jarige De Croo kreeg de politiek via
        vader Herman De Croo met de paplepel binnen. Toch verraste hij in 2009 door plots mee te dingen (en te winnen)
        bij
        de voorzittersverkiezingen van Open VLD. Een jaar later liet hij zich opmerken door de stekker uit de
        regering-Leterme II te trekken. Een zet die hem niet meteen in dank afgenomen werd, want zijn partij moest een
        nederlaag incasseren bij de volgende verkiezingen. Maar sindsdien mocht De Croo heel wat politieke kilometers op
        de
        teller schrijven: vicepremier (in twee opeenvolgende regeringen), minister van Pensioenen en minister voor
        Ontwikkelingssamenwerking. In die laatste functie liet hij zich onder meer opmerken in Zuid-Afrika, waar hij
        pleitte
        voor gendergelijkheid en meer rechten voor vrouwen en meisjes (zijn stokpaardjes) en een vol stadion mee “She is
        equal” liet scanderen. Nu mag hij zich dus als kers op de taart premier noemen. <a
            href="https://www.vrt.be/vrtnws/nl/2020/09/28/alexander-de-croo-zoon-van-blauwe-nestor-stemmentrekker-en-bes/"
            target="_blank">Een uitgebreid portret van Alexander De Croo kan je hier vinden. </a></p>

    <h2 id="Vincent">Vicepremier en minister van Justitie: Vincent Van Quickenborne (Open VLD) <a href="#Top">Top</a></h2>
    <p><b>Vincent Van Quickenborne</b> (47) wordt de nieuwe <b>minister van Justitie</b> en krijgt ook de <b>Noordzee
        </b>in
        zijn portefeuille. Hij is ook vicepremier in de nieuwe regering-De Croo. Hij verlaat dus &quot;zijn&quot; stad
        Kortrijk, waar hij sinds 2013 burgemeester is, om in de nieuwe federale regering te zitten. Ook Van Quickenborne
        is
        een politiek zwaargewicht, al kwam hij pas na allerlei politieke omwegen bij Open VLD terecht. Zo was hij al
        staatssecretaris voor Administratieve Vereenvoudiging, minister van Economie en minister van Pensioenen én
        vicepremier. Hij wordt beschouwd als medestander van premier Alexander De Croo en van partijvoorzitter Egbert
        Lachaert.</p>

    <h2 id="Eva"> Staatssecretaris voor Begroting en Consumentenzaken: Eva De Bleeker (Open VLD) <a href="#Top">Top</a></h2>
    <p>Naast &quot;anciens&quot; De Croo en Van Quickenborne mag <b>Eva De Bleeker</b> (46) zich als relatieve
        nieuwkomer bewijzen als <b>staatssecretaris voor Begroting</b>. Momenteel werkt ze voor de Europese Commissie op
        handelsakkoorden en als eerste schepen in Hoeilaart ontfermt ze zich sinds 2013 over de portefeuilles Sport,
        Onderwijs, Inclusie &amp; Gelijke Kansen, Vlaams Karakter, Klimaat, Afval en Milieu. Voor Open VLD stond ze de
        afgelopen jaren op verschillende lijsten, onder meer die voor de Senaat en die voor het Europees Parlement. Nu
        maakt ze dus de sprong naar het federale niveau. Bij de verkiezing van Lachaert als voorzitter was zij een van
        zijn <i>running mates.</i></p>

    <h2 id="Annelies">Minister van Binnenlandse Zaken: Annelies Verlinden (CD&amp;V) <a href="#Top">Top</a></h2>
    <p>CD&amp;V kiest voor een wit konijn als <b>minister van Binnenlandse Zaken</b>: <b>Annelies Verlinden </b>(42). Al
        jarenlang is ze advocate bij het Brussels kantoor DLA Piper. Haar meest opmerkelijke zaak? Ze verdedigde de
        Belgische Staat in het Arco-dossier bij de Raad van State en het Europees Hof van Justitie. Haar enige politieke
        ervaring dateert uit de periode 2006–2012, toen ze in de gemeenteraad van Schoten zat. Meteen een ministerpost
        van Binnenlandse Zaken lijkt dus een grote stap te zijn. Maar haar motto op Twitter is veelzeggend: &quot;Great
        things never came from comfort&quot; – &quot;Grootse zaken komen nooit voort uit comfort&quot;.</p>

    <h2 id="Vincent2">Vicepremier en minister van Financiën: Vincent Van Peteghem (CD&amp;V) <a href="#Top">Top</a></h2>
    <p>CD&amp;V kiest volop voor de vernieuwingskaart en benoemt <b>Vincent Van Peteghem</b> (39) als <b>minister van
            Financiën</b>. &quot;Twee meter puur engagement&quot;, zo omschrijft Van Peteghem zichzelf op zijn website,
        een verwijzing naar zijn grootte. Ook bij de familie-Van Peteghem zit de politiek in het bloed: vader Martin Van
        Peteghem was van 1998 tot 2012 CD&amp;V-burgemeester in De Pinte. Vorig jaar trad zoonlief in die (lokale)
        voetsporen. Van 2016 tot 2018 zat hij in de Kamer, sinds vorig jaar zit hij in het Vlaams Parlement en vorig
        jaar was Van Peteghem nog een van de &quot;Twaalf Apostelen&quot;, de CD&amp;V’ers die de verkiezingsnederlaag
        van de partij moesten analyseren. </p>

    <h2 id="Sammy">Staatssecretaris voor Asiel en Migratie: Sammy Mahdi (CD&amp;V) <a href="#Top">Top</a></h2>
    <p><b>Sammy Mahdi </b>(32) mag zich na de eedaflegging de nieuwe <b>staatssecretaris voor Asiel en Migratie</b>
        noemen. Op Twitter noemt hij zich momenteel &quot;Barack Obama van den Aldi&quot;, maar de carrière van de jonge
        politicus gaat als een speer. Tot 2017 was hij jongerenvoorzitter van CD&amp;V en vorig jaar moest hij maar nipt
        de duimen leggen bij de voorzittersverkiezingen van de partij, waar Joachim Coens het uiteindelijk haalde. In de
        Kamer mocht hij zich opvolger noemen van Koen Geens. Met Mahdi kiest CD&amp;V duidelijk voor
        &quot;verjonging&quot;, zoals Geens enkele dagen geleden al aanhaalde. </p>

    <h2 id="Frank">Vicepremier en minister van Volksgezondheid en Sociale Zaken: Frank Vandenbroucke (SP.A) <a href="#Top">Top</a></h2>
    <p>SP.A-voorzitter Conner Rousseau schermde gisteren de hele dag al dat hij &quot;een bommetje zou lossen&quot;. En
        zo geschiedde: de intussen 64-jarige <b>Frank Vandenbroucke </b>wordt <b>minister van Volksgezondheid en Sociale
            Zaken</b>. Eind jaren '80 klom Vandenbroucke snel op binnen de partij. Vicepremier, minister van
        Buitenlandse Zaken, minister van Sociale Zaken, minister van Pensioenen, minister van Werk, Vlaams minister van
        Onderwijs, Vandenbroucke rijfde de ene na de andere ministerpost binnen, al kwam hij ook even in opspraak in een
        corruptie-affaire. Tot in 2011. Hij zei de politiek vaarwel om hoogleraar te worden. Nu maakt hij in de
        regering-De Croo zijn politieke comeback. Het is overigens niet zijn eerste comeback in de politiek, ook in 1996
        verliet hij (kort) het politieke toneel om te gaan studeren aan Oxford. </p>

    <h2 id="Meryam">Minister van Ontwikkelingssamenwerking en Grootstedelijk beleid: Meryame Kitir (SP.A) <a href="#Top">Top</a></h2>
    <p>Als tweede naam kiest SP.A voor <b>Meryame Kitir </b>(40). Zij wordt <b>minister van Ontwikkelingssamenwerking en
            Grootstedelijk Beleid</b>. Kitir is de dochter van een mijnwerker. Zelf begon ze haar carrière als arbeider
        in de Ford-fabriek in Genk. Ze was daar ook actief als vakbondsafgevaardigde voor de socialistische vakbond ABVV
        en kwam zo vrij snel op de radar van wijlen Steve Stevaert. Ze kwam terecht in het &quot;dreamteam&quot; van
        Stevaert en later in het jongerenkabinet van Johan Vande Lanotte. Sinds 2007 is Kitir actief in de Kamer van
        Volksvertegenwoordigers, de eerste jaren combineerde ze dat met haar job in de Ford-fabriek. Toen beslist werd
        dat Ford Genk de deuren zou sluiten, hield Kitir een emotioneel betoog in de Kamer en schreef zo een stukje
        parlementaire geschiedenis. Bij de vorige lokale verkiezingen raakte ze verkozen als schepen in Genk, maar haar
        partij vroeg om de Kamerlijst te trekken voor de federale verkiezingen - en dus hield ze de boot af om schepen
        te worden. Nu springt ze dus naar een ministerpost. En een detail: ze is ridder in de Leopoldsorde.</p>

    <h2 id="Petra">Vicepremier en minister van Ambtenarenzaken en Overheidsbedrijven: Petra De Sutter (Groen) <a href="#Top">Top</a></h2>
    <p>Groen kiest als <b>vicepremier</b> <b>Petra De Sutter </b>(57). Ze wordt daarnaast ook <b>minister van
            Ambtenarenzaken en Overheidsbedrijven</b>. De Sutter zat tot nu een jaar in het Europees Parlement. Daarvoor
        was ze vijf jaar senator. Ze is ook gemeenteraadslid in Horebeke, in Oost-Vlaanderen. Daarnaast is ze vooral
        bekend als gynaecologe en fertiliteitsexperte. Ze is al meer dan tien jaar hoofd van de afdeling reproductieve
        geneeskunde in het Universitair Ziekenhuis van Gent. Haar verontwaardiging over de schadelijke effecten van
        allerlei stoffen op onze gezondheid bracht haar naar eigen zeggen in de politiek. De Sutter is ook een van de
        bekendste transgenders in Vlaanderen. Ze komt geregeld aan bod in de media als het over bio-ethische thema’s
        gaat.</p>

    <h2 id="Tinne">Minister van Energie: Tinne Van der Straeten (Groen) <a href="#Top">Top</a></h2>
    <p>Als <b>minister van Energie</b> kiest Groen voor <b>Tinne Van der Straeten </b>(42), ook geen onbekende in de
        politiek. Ze was enkele jaren ondervoorzitter van Groen en is al 14 jaar gemeenteraadslid in de Brusselse
        gemeente Koekelberg. Van 2007 tot 2010 zat ze in de Kamer. Ze gold als een van de veelbelovende jonge politici
        van Groen, maar in 2010 werd ze niet herkozen, waarop ze een carrière als advocate begon, gespecialiseerd in
        klimaat- en energierecht. Ze ging aan de slag voor verschillende grote bedrijven. In 2018 trad ze opnieuw op de
        politieke voorgrond en werd ze een jaar schepen van Mobiliteit en Openbare Werken in Koekelberg. Sinds de
        verkiezingen van 2019 zit ze opnieuw in de Kamer.</p>




</body>

</html>